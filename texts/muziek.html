<h1>Muziek</h1>

<p>
    Jij was mijn plaat.<br>
    Jij was mijn muziek.<br>
    Ik wou je tot het einde beluisteren<br>
    Je leren kennen in iedere toonaard
</p>

<p>
    Maar je greep de naald<br>
    En scheurde deze over onze elpee<br>
    Iedere toer, die oorverdovende knak.<br>
    Het samenspel verdwijnt<br>
    Ik hoor slechts een echo van wat ooit je melodie was
</p>

<p>
    Het heeft geen nut, het heeft geen zin<br>
    Je nog langer op de speler te forceren<br>
    Dus berg ik je op<br>
    Met een traan, met een lach
</p>

<p>
    Ik bekijk je hypnotiserende cover<br>
    Ik zing nog één keer ons duet in<br>
    En je koesterend in mijn armen besef ik
</p>

<p>
    Dat ik je nooit verliezen zal
</p>

<p>
    <em>Ybe Terryn</em>
</p>
